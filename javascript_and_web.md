###জাভাস্ক্রিপ্ট এবং ওয়েব ###

সম্পূর্ণ কোর্সজুড়ে আমরা বিভিন্ন ওয়েবপেজ এবং ব্রাউজারে রান করা জাভাস্ক্রিপ্ট দেখব । এই ওয়েবপেজগুলো তৈরি করার জন্য আমাদের একটি টেক্সট এডিটর হলেই চলবে ( লিনাক্সঃ gedit, ন্যানো।  উইন্ডোজঃ নোটপ্যাড++, নোটপ্যাড। ম্যাকঃ টেক্সটমেট ) । আর ব্রাউজার হিসেবে ইন্টারনেট এক্সপ্লোরার , মজিলা ফায়ারফক্স , ক্রোম, সাফারি একটা হলেই হবে । কারণ ব্রাউজারের মধ্যে জাভাস্ক্রিপ্ট এর জন্য ইন্টারপ্রেটার দেয়া থাকে ।

জাভাস্ক্রিপ্ট কে প্রথমে লাইভস্ক্রিপ্ট বলা হত । যেহেতু তখন জাভা ছিল সব থেকে জনপ্রিয় ল্যাঙ্গুয়েজ তাই নেটস্কেপ ভাবল যে জাভাস্ক্রিপ্ট নামটা জনপ্রিয় হবে । এর মধ্যে মাইক্রোসফট তাদের ইন্টারনেট এক্সপ্লোরার এর মধ্যে জাভাস্ক্রিপ্ট এর মাইক্রোসফট ভার্শন জেস্ক্রিপ্ট ইনক্লুড করে দেয় । এইভাবে আরও অন্যন্য ব্রাউজারের মধ্যেও তাদের ডেভেলপাররা জাভাস্ক্রিপ্ট এর নানান রকম ভার্সন দিতে থাকে । যদিও প্রত্যেকের সাথে প্রত্যেকের কিছু কমন জিনিস / ফাংশনালিটি আছে । তারপরেও যতটুকু পার্থক্য আছে তা ঝামেলা তৈরির জন্য যথেষ্ট । এই জন্য আপনাদের খুব সতর্ক থাকতে হবে । যদিও এই কোর্সে আমরা যে প্রোগ্রামগুলো লিখব সেগুলো মোটামুটি সব ব্রাউজারেই চলবে ।

জাভাস্ক্রিপ্ট কে আপনারা ECMAScript হিসেবেও জেনে থাকতে পারেন ।  ECMA (European Computer Manufacturers Association ) নামক প্রতিষ্ঠানটি তথ্য এবং যোগাযোগ মাধ্যমের মাপকাঠি ঠিক করে দেয় । তারা জাভাস্ক্রিপ্ট এরও স্ট্যান্ডার্ড তৈরি করেছে এবং তার নাম দিয়েছে ECMAScript.

